---
Title: KMOM02
---

## KMOM02

### Vad tycker du om SASS än så länge?
Jag har inte arbetat eller hört om SASS tidigare så jag tog min tid med att läsa om vad SASS har för funktion och vilka funktioner finns tillgängliga. Det är en förlängning av CSS så det är 100% kompatibel med CSS men har också andra funktioner som möjligheten att skriva matematiska funktioner. SASS låter en skapa variabler vilket ökar användbarheten. I stort sett underlättar SASS styling processen i ditt projekt. Den enda funderingen jag hade var att om syntaxen skulle vara för olik CSS och om det skulle skapa förvirring i utvecklingsprocessen. Men det finns Sassy CSS-syntaxen som är SASS kod som efterliknar CSS kod!

### Är du bekant med Node, npm eller npm scripts (t.ex. npm run lint) sedan tidigare? Vad anser du om det?
Jag har använt servermiljön Node tidigare. Det är smidigt och lättanvänt för dynamisk webbutveckling med hjälp av JS. Npm står för Node package manager och används för att ladda ned open source kod packet som alltid definieras i package.json filer. Lint är ett av många tillgängliga npm paket. Den letar efter buggar eller avvikelser ifrån kodkonventioner. Lint är speciellt hjälpsam i arbeten som har flera programmerare då all kodskriven använder samma konventioner och blir mer läsbar och redigerbar.  

### Hur kändes det att kompilera SASS till CSS, var det något du reflekterade över?
Det gick bra att kompilera style.css med hjälp av SASS och ”npm run style”. Ibland glömde jag köra kommandot i CLI vilket var störigt och kändes onödigt men jag har kommit in i det nu. När jag kikade i CSS-filen såg jag att det inkluderade allt i min bas-fil, normalize-CSS (vilket ger en modern bas för webbsida utveckling), variabel-filen, responsiv-filen och layout-filen, samt fontawesome.

### Kommentera ditt tema, hur kan man beskriva dess design och hade du några planer på “design” när du byggde ditt tema?
Jag valde att börja med en simpel och väldigt läsbar design och layout. Jag arbetade utifrån fyra temafärger och byggde utifrån dem. Jag vill bli mer kreativ med mina designer så jag lär ändra layouten på header och footer. Själva body/main är bra nu då det är både väldigt läsbart och responsiv.

### Valde du att dela upp din kod? Vilka uppdelningar valde du att göra?
Jag delade upp min SASS kod i fyra filer. En fil för variabler, en för layout kod, en för kod för responsivitet samt en grundfil som inkluderar nyssnämnda filer samt normalize.css som är ett npm paket som ger default styling för webbsidan.

<b>TIL:</b> Jag har inte skrivit i SASS innan så jag har lärt mig om preprocessorn och hur man navigerar den. Dessutom har jag blivit mer bekväm med npm i CLI och de olika paketen som ”lint” och ”style”. 
